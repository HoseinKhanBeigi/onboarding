[
  {
    "pages": [
      {
        "entities": [
          {
            "text": "قرارداد جامع مشتری و کارگزار",
            "contractTitle": true
          },
          {
            "text": "اشخاص حقیقی",
            "title": true
          },
          {
            "text": " این قرارداد بین شرکت کارگزاری توسعه معاملات کیان (سهامی خاص) به شماره ثبت 111128 ، شناسه ملی 10101548510 و کد اقتصادی 411145647657 به نمایندگی آقای امیر وفائی (مدیرعامل و نائب رئیس هیأت مدیره) و آقای محمدرضا دم ثنا (عضو هیأت مدیره)  بر اساس آخرین روزنامه رسمی به شماره 22772 مورخ ۱۴۰۲/۰۳/۰۸ به نشانی تهران ، میدان آرژانتین ، خیابان الوند، پلاک 19 ، طبقه 2 ، کد پستی 1514944819 ، شماره تلفن 02147180  و  به  نشانی  سایت  اینترنتی www.kian.trade که از این پس در این قرارداد \"کارگزار\" نامیده می‌شود از یک طرف و مشتری حقیقی به مشخصات جدول ذیل که سایر اطلاعات آن در فرم مشخصات مشتریان درج گردیده است و از این پس در این قرارداد \"مشتری\" نامیده می‌شود از طرف دیگر، به شرح مواد ذیل منعقد می‌گردد."
          },
          {
            "table": [
              [
                {
                  "text": "نام:",
                  "name": "firstName"
                },
                {
                  "text": "نام خانوادگی:",
                  "name": "lastName"
                },

                {
                  "text": "کد ملی:",
                  "name": "nationalCode"
                }
              ]
            ],
            "id": "table"
          },
          {
            "text": "تبصره: چنانچه ایـن قرارداد یـا هـر یک از قراردادهـای متعاقب آن بـه نمایندگی (اعـم از وکالـت، ولایـت، وصایـت یـا قیمومت) توسـط شـخص حقیقی یـا حقوقی بـرای شـخص حقیقی یـا حقوقی دیگری منعقد شده باشد، نماینده نیـز شخصاً مسـئول ایفای تعهدات ناشی از قـرارداد حاضر و سایر قراردادهای متعاقب آن است و در ایــن خصوص بــا اصیل متضامناً مسئولیت خواهد داشت."
          },
          {
            "text": "ماده ۱: موضوع قرارداد حاضر عبارت است از ارائه خدمات کارگزاری از طرف کارگزار به مشتری در چهارچوب قوانین و مقررات لازم‌الاجرا در بازار سرمایه. مادامی که توافق صریحی برخلاف مفاد این قرارداد بین طرفین منعقد نشده باشد یا بر اساس قوانین و مقررات اتخاذ ترتیبات دیگری الزامی نگردد، مفاد این قرارداد تعیین‌کننده حقوق و تکالیف طرفین بوده و بر کلیه توافقات و تعاملات بین کارگزار و مشتری حاکم است. انعقاد این قرارداد مشتری را مکلف نمی‌سازد تا صرفاً از خدمات کارگزار طرف این قرارداد استفاده نماید و استفاده مشتری از خدمات سایر شرکت‌های کارگزاری تأثیری بر نفوذ و اعتبار این قرارداد ندارد."
          },
          {
            "text": "ماده ۲ : این قرارداد از تاریخ امضاء توسط طرفین به مدت نامحدود اعتبار دارد."
          }
        ]
      }
    ]
  },
  {
    "pages": [
      {
        "entities": [
          {
            "text": "ماده ۳ : کلیه اطلاع‌رسانی‌‌های کارگزار به مشتری در خصوص وضعیت اجرای سفارش ارائه‌ شده یا دریافت‌ها یا پرداخت‌های انجام شده فی‌مابین کارگزار و مشتری، از طریق سایت اینترنتی کارگزار به نشانی www.kian.trade انجام می‌شود و مشتری با استفاده از نام کاربری و گذرواژه‌ای که به شماره تلفن همراه و آدرس پست الکترونیکی معرفی‌ شده توسط وی در صدر این قرارداد ارسال می‌گردد، قادر به دسترسی به اطلاعات مزبور خواهد بود. مشتری مکلف است پس از ارائه هر سفارش، واریز یا انتقال وجه به حساب کارگزار یا ارائه درخواست وجه از کارگزار، با مراجعه به سایت اینترنتی کارگزار از وضعیت اجرای سفارش ارائه‌ شده یا دریافت‌ها یا پرداخت‌های انجام شده مطلع شود. در صورتی‌که کارگزار اطلاعات راجع‌ به اجرای سفارش‌های دریافت شده یا دریافت‌ها یا پرداخت‌های انجام‌شده را بر روی سایت اینترنتی خود قرار داده باشد، عدم اطلاع مشتری به واسطه عدم مراجعه به سایت اینترنتی کارگزار موجب هیچ‌گونه مسئولیتی برای کارگزار نخواهد بود. در هر حال عدم طرح اعتراض از سوی مشتری ظرف مدت یک هفته از تاریخ درج اطلاعات راجع‌به اجرای سفارش‌ها یا دریافت‌ها یا پرداخت‌های انجام شده بر روی سایت اینترنتی کارگزار، به منزله تأیید و تنفیذ معاملات یا دریافت‌ها یا پرداخت‌های مذکور است."
          },
          {
            "text": "تبصره 1 : مسئولیت استفاده و حفاظت از رمز عبور و نام كاربری و نیز مسئولیت انجام هرگونه معامله و ضرر و زیان حاصله كه از طریق نام كاربری و یا رمز عبور مشتری صورت می‌گیرد، بر عهده مشتری است."
          },
          {
            "text": "تبصره 2 : چنانچه مشتری پیامک حاوی نام کاربری و رمز عبور خود را ظرف مدت سه روز از تاریخ امضای این قرارداد دریافت ننماید، مکلف است مراتب را به کارگزار اعلام کند. عدم اعلام این امر توسط مشتری به کارگزار ظرف موعد یادشده، به منزله وصول پیامک حاوی نام کاربری و رمز عبور به مشتری تلقی خواهد شد."
          },
          {
            "text": "ماده ۴ : مشتری با امضای ذیل این قرارداد اعلام می‌نماید که به قوانین و مقررات حاکم بر بازار سرمایه آگاهی کافی دارد و از دانش کافی در خصوص انواع ابزارها و اوراق بهادار قابل معامله، شیوه‌های ارائه سفارش‌، نحوه انجام معامله در بازار سرمایه و تعهدات و الزامات ناشی از انجام معاملات برخوردار است و کارگزار هیچ‌گونه تعهدی به اطلاع‌رسانی و ارائه مشاوره در این خصوص، ندارد. بدیهی است در صورت وارد شدن هرگونه ضرر و زیان به مشتری در نتیجه عدم اطلاع و آگاهی از موارد یاد شده، هیچ‌گونه مسئولیتی متوجه کارگزار نخواهد بود."
          },
          {
            "text": "ماده ۵ : تکلیف کارگزار صرفاً اجرای سفارش‌های مشتری در حدود قوانین و مقررات حاکم بر بازار سرمایه است و کارگزار در خصوص نتایج و تبعات مالی یا غیرمالی معاملاتی که به درخواست مشتری و به نام او انجام می‌شود، هیچ‌گونه مسئولیتی ندارد."
          }
        ]
      }
    ]
  },
  {
    "pages": [
      {
        "entities": [
          {
            "text": "ماده ۶ : مشتری مکلف است کلیه وجوه را صرفاً به حساب بانکی معرفی ‌شده در سایت اینترنتی کارگزار واریز نماید. چنانچه وجوه توسط مشتری به حساب بانکی دیگری واریز گردد، تمامی تبعات و مسئولیت‌های ناشی از آن تماماً بر عهده مشتری خواهد بود."
          },
          {
            "text": "ماده ۷ : مسئولیت صحت اطلاعات مندرج در صدر این قرارداد تماماً بر عهده مشتری است. همچنین مشتری متعهد می‌گردد در صورت تغییر در هر یک از اطلاعات مندرج در صدر این قرارداد، بلافاصله مراتب را به کارگزار اطلاع دهد."
          },
          {
            "text": "ماده ۸ : مشتری با امضای ذیل این قرارداد تأیید می‌نماید که حساب معرفی‌شده در مقدمه قرارداد صرفاً به نام وی است و حساب مزبور، مسدود یا راکد نیست."
          },
          {
            "text": "ماده ۹ : وجوهی که توسط مشتری به حساب كارگزار واریز می‌شود، در دفاتر کارگزار صرفاً به نام شخص مشتری ثبت می‌گردد. همچنین در صورتی‌که وجوهی توسط مشتری به حساب کارگزار واریز گردد لیکن هویتِ شخص واریزکننده مشخص نباشد، کارگزار وجوه مزبور را در حساب مشتری ثبت و اعمال نخواهد نمود و وجوه مزبور تا زمان احراز هویت شخص واریزکننده، در سرفصل حساب واریزی‌های نامشخص ثبت می‌گردد."
          },
          {
            "text": "ماده ۱۰ : مشتری مکلف است پیش از ارائه سفارش خرید، نسبت به تأمین منابع مالی لازم جهت اجرای سفارش اقدام نماید و در صورت عدم تأمین منابع مالی، کارگزار تکلیفی به اجرای سفارش ندارد. در صورتی‌که پس از اجرای سفارش، مشتری بنا به هر دلیلی به استثنای معاملاتی که توسط کارگزار برای مشتری به اشتباه انجام شده است، به کارگزار بدهکار شود، مکلف خواهد بود فوراً نسبت به تسویه بدهی خود که از این محل ناشی می‌شود، اقدام نماید. چنانچه ظرف مدت دو روز کاری از تاریخ انجام معامله، مشتری نسبت به تسویه ‌حساب اقدام ننماید، مکلف خواهد بود ۰/۱ درصد مبلغ بدهی به صورت روزانه را به عنوان وجه التزام به کارگزار بپردازد."
          },
          {
            "text": "مختص خرید و فروش اوراق بهادار مبتنی بر کالا",
            "title": true
          },
          {
            "text": "تبصره 1 : در صورت عدم پرداخت بدهی موضوع این ماده توسط مشتری ظرف مهلت دو روز کاری، به موجب این قرارداد مشتری ضمن عقد خارج لازم کارگزار را وکیل و وصی پس از فوت خود قرار می‌دهد تا حسب مورد اقدامات زیر را انجام دهد:"
          },
          {
            "text": "1 . در صورت قابل معامله بودن هر یک از اوراق بهادار خریداری‌شده به نام مشتری، کارگزار می‌تواند ظرف حداکثر پنج روز معاملاتی از زمان اتمام مهلت مندرج در صدر این تبصره، نسبت به فروش هر یک از اوراق مزبور به تشخیص خود معادل مجموع بدهی و وجه التزام تعیین‌شده، اقدام نماید."
          }
        ]
      }
    ]
  },

  {
    "pages": [
      {
        "entities": [
          {
            "text": "2 . در صورتی‌که هیچ یک از اوراق بهادار خریداری ‌شده موقتاً قابل معامله نباشد، کارگزار می‌تواند به تشخیص خود نسبت به فروش هر یک از اوراق بهادار متعلق به مشتری معادل مجموع بدهی و وجه التزام تعیین ‌شده، ظرف مدت حداکثر پنج روز معاملاتی از زمان اتمام مهلت مندرج در صدر این تبصره، اقدام نماید."
          },
          {
            "text": "3 . در صورتی‌که هیچ‌یک از اوراق بهادار متعلق به مشتری موقتاً قابل معامله نباشد، کارگزار می‌تواند ظرف مدت حداکثر پنج روز معاملاتی پس از فراهم‌ شدن امکان معامله اوراق مذکور، نسبت به فروش آن اوراق معادل مجموع بدهی و وجه التزام تعیین‌شده، اقدام نماید."
          },
          {
            "text": "تبصره 2 : در صورت اصلاح مقررات مربوط به تسویه معاملات، مواعد مقرر در این ماده و تبصره ( 1 ) آن نیز متناسب با مقرره مزبور اصلاح خواهد شد."
          },
          {
            "text": "ماده ۱۱ : وجوه ناشی از اجرای سفارش‌های فروش مشتری پس از کسر بدهی‌های ناشی از معاملات، به حساب مشتری نزد کارگزار منظور خواهد شد و در صورت درخواست مشتری، ظرف مدت یک روز کاری از تاریخ ارائه درخواست قابل استناد و با رعایت زمان تسویه با اتاق پایاپای، صرفاً به حساب معرفی‌شده توسط مشتری واریز خواهد شد. تغییر در حساب بانکی مشتری منوط به اعلام حساب بانکی جدید از طریق تکمیل فرم‌های مربوطه در کارگزاری خواهد بود."
          },
          {
            "text": "تبصره: در صورتی‌که سفارش راجع‌به فروش اوراق بهاداری باشد که توسط کارگزار دیگری برای مشتری خریداری شده است، کارگزار می‌تواند در صورت اعلام بدهکار بودن مشتری توسط سایر شرکت‌های کارگزاری از پرداخت وجه حاصل از فروش به مشتری تا تعیین تکلیف نهایی موضوع خودداری نماید."
          },

          {
            "text": "ماده  ۱۲ :  در صورتی‌که کارگزار اشتباهاً معامله‌ای را به نام مشتری انجام داده باشد، مجاز است اقدامات لازم را به منظور رفع و اصلاح اشتباه انجام دهد و در صورتی‌که برای رفع یا اصلاح اشتباه، انجام معامله یا معاملات دیگری به نام مشتری ضرورت داشته باشد، مشتری ضمن عقد خارج لازم کارگزار را وکیل و وصی پس از فوت خود قرار می‌دهد تا نسبت به انجام معاملات مذکور از طرف مشتری اقدام نماید. در هر حال مسئولیت اشتباهات یاد شده و معاملاتی که کارگزار برای اصلاح آن‌ها انجام می‌دهد به عهده کارگزار است و درصورتی ‌که از این امر خسارتی متوجه مشتری گردد، کارگزار باید بلافاصله و بدون نیاز به مطالبه جبران خسارت از طرف مشتری، خسارت وارده به مشتری را به طریق مقتضی جبران نماید."
          },

          {
            "text": "ماده ۱۳ : مشتری و کارگزار ضمن عقد خارج لازم صرفاً در خصوص موارد ذیل حق اقامه دعوا علیه یکدیگر را پس از گذشت دو سال از مواعد مذکور در هر مورد به کلی از خود سلب و ساقط می‌نمایند و سپری ‌شدن مدت‌های مورد اشاره در این ماده به منزله صلح بلاعوض تمامی دعاوی احتمالی طرفین علیه یکدیگر در خصوص موارد ذیل است. "
          },
          {
            "breakDownPage": true
          },
          {
            "text": "1 . هرگونه ادعا در مورد معامله‌ای که کارگزار به نام مشتری انجام داده و اطلاعات آن را در گزارش گردش حساب مشتری بر روی سایت اینترنتی خود در دسترس مشتری قرار داده است، پس از گذشت دو سال از تاریخ ارائه اطلاعات یادشده."
          },

          {
            "text": "2 . هرگونه ادعا در خصوص سفارش‌های ارائه‌شده توسط مشتری به کارگزار، پس از گذشت دو سال از تاریخ ارائه سفارش."
          },
          {
            "text": "3 . هرگونه ادعا در خصوص واریز یا نقل و انتقال وجوه بین مشتری و کارگزار، پس از گذشت دو سال از تاریخ واریز یا نقل و انتقال وجوه."
          },
          {
            "text": "ماده ۱۴ : در صورتی‌که به دلیل قطعی، کندی یا بروز اختلال در هر یک از سامانه‌هایی که کارگزار در اختیار مشتری قرار می‌دهد یا هر یک از سامانه‌هایی که کارگزار برای انجام معامله یا ثبت و ارسال سفارش از آن‌ها استفاده می‌کند؛ سفارش یا سفارش‌های ارائه‌شده توسط مشتری قابل اجرا نباشد و این امر منجر به ورود خسارت به مشتری شود، کارگزار هیچ‌گونه مسئولیتی جهت جبران خسارت وارده به مشتری نخواهد داشت."
          },
          {
            "text": "ماده ۱۵ : هرگاه اجرای تمام یا بخشی از این قرارداد به واسطه عامل خارجی غیرقابل رفع و غیرقابل پیش‌بینی (فورس ماژور)، غیرممکن شود یا به تأخیر افتد، مادامی که شرایط مزبور برطرف نشده طرفی که در این وضعیت قرار گرفته است مسئول جبران خسارات ناشی از عدم اجرا یا تأخیر در اجرای مفاد قرارداد نیست."
          },
          {
            "text": "تبصره: مشتری نمی‌تواند به استناد بروز عامل خارجی غیرقابل رفع و غیرقابل پیش‌بینی، از پرداخت بدهی خودداری نماید و در هر حال موظف به پرداخت بدهی خود ظرف موعد مقرر در ماده 9 است."
          },
          {
            "text": "ماده ۱۶ :در صورت بروز اختلاف در تفسیر یا اجرای مفاد تمام یا بخشی از این قرارداد، اختلاف مزبور با مراجعه به هیأت سه نفره داوری منتخب کانون و مطابق ضوابط مصوب هیأت مدیره کانون و در چهارچوب باب هفتم قانون آئین‌دادرسی مدنی حل و فصل خواهد شد."
          },
          {
            "text": " \tدر صورت بروز اختلاف در تفسیر یا اجرای مفاد تمام یا بخشی از این قرارداد، ترتیبات مقرر در مواد 36 و 37 قانون بازار اوراق بهادار در مورد حل اختلاف لازم‌الاجرا است."
          },
          {
            "text": "اینجانب ... قرارداد فوق را در تاریخ ... مطالعه وامضا نمودم.",
            "names": [["firstName", "lastName"], "current_date"],
            "regex": true,
            "values": []
          }
        ]
      }
    ]
  }
]
